---
title: 'Tatran Presov'
publishedAt: '2022-12-31'
description: 'rozhovor po zapase'
banner: 'presnv'
tags: 'rozhovor'
---

## Rozhovor Marek Petruš-tréner

> OŽIVENIE AJ ROZHODNUTIE PRINIESOL STRIEDAJÚCI HRÁČ

## Ako by ste zhodnotili víťazný zápas so Spišskou Novou Vsou?

Bolo to naše záverečné kolo na domácom ihrisku a terén prestrašne ťažký. Súper bol dobre organizovaný. Prvý polčas nebol z našej strany najlepší, hostí sme pustili do dvoch vyložených šancí po našich hrubých chybách. Našťastie, súper to nevyužil. Oživenie aj rozhodnutie v náš prospech priniesol do hry v druhom polčase striedajúci Nemtinov. Vybojoval dva pokutové kopy a vďaka nemu sme vyhrali tento zápas. Pán Boh zaplať za dôležité víťazstvo, sme veľmi radi, že sme vyhrali.

## Spišiaci sa nachádzajú na opačnom konci tabuľky. V jesennej časti získali body len za dve remízy, no v Ličartovciach podali oduševnený výkon. Prekvapili vás?

Spišiaci, ktorí majú na konte len dva body, nemali čo stratiť, prišli hrať derby. Presne to sme očakávali. Chceli sme streliť čo najrýchlejšie gól, aby hostia hru otvorili. Stalo sa tak až v samom závere, keď sme vyhrávali o dva góly, z našej strany prichádzali ďalšie gólové šance.

## Pred vami je posledný tohtoročný zápas v Liptovskom Mikuláši. Ako sa na neho pripravíte?

V prvom rade je potrebné dobre zregenerovať. Keďže hráme až v nedeľu, čas na regeneráciu budeme mať. Zápas s Liptovským Mikulášom odohráme na umelej tráve v Žiline, prispôsobíme tomu aj tréningový proces a od pondelka ho presunieme na umelú trávu. Verím, že sa dobre pripravíme, nepokazíme posledné kolo a uhráme dobrý výsledok.

<CloudinaryImg mdx publicId='presnv' alt='presnv' width={1000} height={750} />

## Fotogaléria zo zápasu

<CloudinaryImg mdx publicId='presnv2' alt='presnv' width={2236} height={1238} />
<CloudinaryImg mdx publicId='presnv3' alt='presnv' width={2236} height={1238} />
<CloudinaryImg mdx publicId='presnv4' alt='presnv' width={2236} height={1238} />

<CloudinaryImg mdx publicId='presnv1' alt='presnv' width={953} height={434} />
